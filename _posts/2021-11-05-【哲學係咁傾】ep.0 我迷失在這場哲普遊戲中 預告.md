---
layout: post
title: "【哲學係咁傾】ep.0 我迷失在這場哲普遊戲中 預告"
date: 2021-11-05T05:36:43.000Z
author: 好青年荼毒室 - 哲學部
from: https://www.youtube.com/watch?v=zK-wcAtcSas
tags: [ 好青年荼毒室 ]
categories: [ 好青年荼毒室 ]
---
<!--1636090603000-->
[【哲學係咁傾】ep.0 我迷失在這場哲普遊戲中 預告](https://www.youtube.com/watch?v=zK-wcAtcSas)
------

<div>
【新節目《哲學係咁傾》眾籌】出現了，「全新」節目《哲學係咁傾》出現了！我哋想同大家講，哲學可以係咁傾落去的，哲學亦係咁樣傾的。自家制作、自己經營，一手一腳，由頭到尾，都係我哋。我哋真係好想講落去，而如果要講到落去，好需要大家嘅支持。我哋希望試試拍一季節目，而一季會有三十至四十集，而拍嘢要人啦機啦燈啦場啦，所以要錢。我哋希望眾籌六十萬，平均一集1.5至2萬，其實未必好夠做，但都盡做。籌夠就開拍！眾籌網址：https://bit.ly/3k3SUuc好多嘢唔知得唔得㗎，試吓囉，唔試就一定唔得。我哋咪即管試吓可唔可以會合大家嘅力，做到個屬於自己嘅節目 —— 唔怕被腰斬，仲有咩好怕。今晚我哋就會推出第一集試睇，盡做有乜課乜 ok？——我們是誰？——原港台電視31學術清談節目《五夜講場：哲學有偈傾》主持班底，重新出發，再次開拍哲學清談節目。由2017年開始，我們共拍攝了五季共了132集的《哲學有偈傾》，有邀請各範疇的嘉賓到來討論，也有主持之間的內部激辯。有你們支持的話，我們希望可以像這五年一樣，逢星期一晚上和大家一齊討論哲學，反省由人生到社會、由知識到世界的種種議題。
</div>
